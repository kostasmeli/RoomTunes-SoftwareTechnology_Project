# RoomTunes
![alt text](https://github.com/kwstasmel/RoomTunes/blob/main/logo.jpg "RoomTunes")
___
Το **`ΡούμΤιουνς' (RoomTunes)** είναι μία πρωτότυπη εφαρμογή κρατήσεων δωματίων για μαγαζιά ψυχαγωγίας τύπου καραόκε. Αυτού του είδους η ψυχαγωγία δεν είναι ιδιαίτερα διαδεδομένη στην Ελλάδα, ωστόσο στην Ασία ακμάζει. Για αυτό το λόγο και κατόπιν έρευνας βρήκαμε ότι είναι μία καλή ιδέα για να την υλοποιήσουμε. Για να μην γίνει αρκετά περίπλοκο το project θεωρούμε ότι υπάρχει κάποια αλυσίδα κέντρων ψυχαγωγίας για την οποία φτιάχνουμε αυτό το σύστημα.

Το σύστημα που δημιουργήσαμε δίνει τη δυνατότητα στον οποιονδήποτε να μπορεί να κλείσει  κάποιο δωμάτιο και να διασκεδάσει είτε μόνος, είτε με την παρέα του. Οι χρήστες μπορούν να δημιουργήσουν λογαριασμό εαν επιθυμούν, είτε απλά να κάνουν κράτηση χωρίς να δημιουργήσουν λογαριασμό στην πλατφόρμα μας. Έπειτα  μπορούν να διαλέξουν το κατάλληλο δωμάτιο για καραόκε, την κατάλληλη λίστα τραγουδιών ή ακόμα και να επιλέξουν εάν επιθυμούν extra παροχές όπως για παράδειγμα κάποιο ποτό ή φαγητό. Για να ενθαρρύνουμε τους χρήστες να μπουν στην κοινότητα μας έχουμε δημιουργήσει κάποια προνόμια και κάποιες διευκολύνσεις για αυτούς. Κάποιος χρήστης μπορεί να εγγραφεί στην πλατφόρμα μας δημιουργώντας απλό λογαριασμό έχοντας έτσι τη δυνατότητα να μη χρειάζεται κάθε φορά να βάζει τα στοιχεία του για μία καινούργια κράτηση, καθώς επίσης να κρατιούνται στο αρχείο και παλαιότερες κράτησεις του με σκοπό να τις επαναλαμβάνει, εφόσον το επιθυμεί. Επιπρόσθετα υπάρχει η δυνατότητα να εγγραφεί κάποιος σαν VIP με μία συνδρομή μηνιαία της τάξης των 10 ευρώ. Ο  VIP χρήστης  έχει τις ιδιότητες του απλού χρήστη με κάποια επιπλέον προνόμια.  Για παράδειγμα  μετά από ορισμένες κρατήσεις έχει έκπτωση στην τελική τιμή, δε χρειάζεται να πληρώσει κάτι εαν επιθυμεί να κάνει custom το δωμάτιο και τη λίστα τραγουδιών κλπ.

Η τελική τιμή  στις κρατήσεις για όλους τους χρήστες θα υπολογίζεται αυτόματα με βάση όσων έχουν επιλέξει (δωμάτιο, κουπόνι, έκπτωση, φαγητό κλπ) δίνοντας έτσι τη δυνατότητα στους χρήστες να πληρώσουν και μέσω της πλατφόρμας. Θα υπάρχει ακόμη και η δυνατότητα ακύρωσης μέσω της πλατφόρμας, με επιβαρύνσεις αναλογικά με την κατηγορία στην οποία ανήκει ο χρήστης (είσοδος χωρίς εγγραφή, απλός χρήστης, VIP).
